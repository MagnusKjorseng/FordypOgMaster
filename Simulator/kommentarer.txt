Matematisk beskrivelse av problemet i kap 1 eller 2 (2 utifra hvordan det ser ut til at du vil strukturere rapporten). Du har to systemer som du kan modellere med Newtons andre lov, der en av kreftene som virker på båten kommer fra ROV i vannet, og vice-versa for ROV som har en av sine kraftkomponenter som kommer fra båt. Denne koblingskraften er i seg selv et eget dynamisk system. Dette kan du skrive helt generelt uten å gå inn på hvordan vi eksplisitt modellerer det. Så fyller du inn med måten vi mener vi bør beskrive dette på senere i rapporten
I problemformuleringen kan du også vise til at kontrollsystemene (på båt og ROV) bør hensynta koblingen. Dette kan du argumentere for ved bruk av den samme generelle modellen, så fyller du inn designet ditt senere.
Jeg savner figurer og bilder for å forklare det du snakker om i kap 1. Du bør/må ha med en figur som viser problemstillingen med koblingskreftene. VIl også gjerne ha blokkdiagram for kontrollsystemene, samt noe rundt hvordan simuleringsoppsettet ditt er.
Jeg savner matematikk som viser kontrolldesignet ditt, antar dette kommer. Du kan vurdere å kalle kap 2. modelling and control design (implisitt theory), for det passer bedre med helheten av hva du ser på og det er enklere for leser å forstå hva hen skal forvente
Du kan vurdere å kalle kap 3 for simulation framework (implisitt metode).
Under kap 4 skulle jeg gjerne sett et underkap som forklarer scenariet du simulerer, hva det er vi skal se på og gjerne hvorfor du har valgt dette.
Resultatfigurer mangler, men antar disse kommer snart. Pass på at disse er store og godt leselige mtp. labels, legends osv. husk enheter på aksene. Ta med plot som viser setpunkter og regulering, koblingskrefter, osv. så leseren kan skape seg et totalbilde av scenarioet du simulerer. Scenariet du velger å simulere bør bygge opp under problemstillingen.
Under kap 5 ser jeg ikke at du har lagt opp til diskusjon rundt resultatene av simuleringsstudien din. Dette bør du få inn. Punkter å diskutere er typisk validitet, hva er realistisk i denne simuleringen og hvor skorter det (og hvor mye har det å si for det vi ønsker å se på). Hva viser resultatene, hvor store er koblingskreftene, hvordan fungerte kontrollsystemene, hva må forbedres for sjøtesting osv.
I konklusjonen vil vi gjerne ha håndfaste konklusjoner så langt det lar seg gjøre, hva har du funnet ut. Pr. nå er det mer et sammendrag av arbeidet som er gjort uten noe fokus på hva du fant ut (og konkluderte med)